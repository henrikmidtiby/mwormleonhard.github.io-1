---
layout: post
title: '16 DEC 2015: Candela'
date: '2015-12-16T22:15:00.000+01:00'
author: Martin Worm-Leonhard
tags:
- Enheder
- Metrologi
- Julenørd
modified_time: '2015-12-16T22:15:19.574+01:00'
thumbnail: http://3.bp.blogspot.com/-1wl0NPofkEc/VnHTViZtD4I/AAAAAAAADWI/ILSoYnZZ2fs/s72-c/2015-12-16%2B22.07.48.jpg
blogger_id: tag:blogger.com,1999:blog-6363822545143881814.post-4505488842562408555
blogger_orig_url: http://labnoter.blogspot.com/2015/12/16-dec-2015-candela.html
---

Ooookay - nu kan jeg vist ikke udskyde det længere - jeg har været næsten alle grundenhederne igennem og adskillige af de afledte allerede, så jeg slipper nok ikke for at skulle beskæftige mig med lys. Det er jo noget ganske naturligt og på overfladen ikke specielt mærkeligt, men der er bare så mange mystiske konventioner og konverteringer at skulle holde styr på. Nå. Vi prøver.<br /><a name='more'></a><br />Lad os starte i øverste venstre hjørne af tavlen med definitionen, og så få gnavet os ind på de forskellige mærkværdigheder efterhånden som de dukker op.<br /><br />Definition: En candela er&nbsp;er lysstyrken i en given retning af en lyskilde, som udsender monokromatisk lys med en frekvens på \(540 \cdot 10^{12} Hz\), og hvis strålingsstyrken i denne retning er 1/683 W/sr.<br /><br />Okay. Det lyder jo meget simpelt, men hvad betyder det? "Lysstyrke" er det vi gerne vil måle (i enheden candela).<br />Men hvorfor er lyset i definitionen monokromatisk? Det er fordi skalaen candela er afhængig af det menneskelige øje, og det menneskelige øje er mest følsomt overfor grønt lys, når vi er i "dagslystilstand". Grønt lys har en frekvens på omkring 540 THz, svarende til en bølgelængde på ca. 555 nm.<br /><br />Strålingsstyrken er simpelthen et udtryk for for meget energi der bliver sendt afsted i sekundet (En watt er det samme som en joule per sekund) - for den relevante bølgelængde.<br /><br />Nu er vi næsten i mål.... eller.... Hov... Hvad er "sr" nu for noget, jo det er en <a href="https://da.wikipedia.org/wiki/Steradian" target="_blank">steradian</a>&nbsp;- et rumvinkelmål. På samme måde som vi &nbsp;kan måle flade (todimensionelle) vinkler i radianer (eller i grader, hvis man ikke er blevet rigtig nørd endnu), så kan man definere en rumvinkel som en kegle, der går ud fra centrum af en kugle, og ligesom en fladevinkel kan "gabe over" en vis brøkdel af en (enheds)cirkel, så gaber en rumvinkel over en vis del af en kugleoverflade.<br />Ligesom en hel cirkel er \(2\pi\) radianer, så er en hel kugle &nbsp;\(4\pi\)&nbsp;steradianer.<br />Hvis kuglen har radius 1m, så bliver overfladearealet af kuglekalotten afskåret af en kegle med en rumvinkel på en steradian \(1m^2\).<br /><br />SÅ kan vi vist næsten forstå det - én candela svarer til at en lyskilde sender lysenergi i det grønne område svarende til 683mJ per sekund gennem cirka en tolvtedel af en kugleoverflade. Integrerer vi over hele kuglen så udsender lyskilden en samlet energi i form af fotoner på \(4\pi \cdot 683mJ \approx 8,6 \frac{J}{s} \).<br /><br />Det er stadig sådan lidt svært at forholde sig til det tal - især fordi det kun gælder grønt lys, og der faktisk er en vægtningsfunktion for bølgelænger - ja, faktisk er der indtil flere - sådan at jo længere man kommer fra grønt lys, jo mindre tæller det i regnskabet.<br /><br />Men så er det jo godt at vi kan forholde os til originaldefinitionen, som man har baseret den autoritative SI-definition på. Bemærk at "candela" - lyder lidt ligesom "candle" - lys, som i stearinlys. Ja, den originale candela var et standardiseret stearinlys. Eller rettere et lys, baseret på hvalolie og kaskelotvoks, som vejede ca 76 gram og brændte med en hastighed på ca. 7,8 gram i timen. Altså nok meget godt svarende til et godt langsomtbrændende stearinlys, som fx det man sætter i vinduet her i den kolde og mørke tid...<br /><br />Der er stadig mange sære og afledte størrelser og en hel del mærkelige definitioner i enhedens historie, men lige nu vil jeg sætte mig hen og nyde udsigten til Figur 1 (<i>vide infra</i>)<br /><br />\Worm - lysnisse.<br /><br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="http://3.bp.blogspot.com/-1wl0NPofkEc/VnHTViZtD4I/AAAAAAAADWI/ILSoYnZZ2fs/s1600/2015-12-16%2B22.07.48.jpg" imageanchor="1" style="margin-left: auto; margin-right: auto;"><img border="0" height="320" src="http://3.bp.blogspot.com/-1wl0NPofkEc/VnHTViZtD4I/AAAAAAAADWI/ILSoYnZZ2fs/s320/2015-12-16%2B22.07.48.jpg" width="240" /></a></td></tr><tr><td class="tr-caption" style="text-align: center;">Figur 1: En næsten-standard-candela med ekstra hygge.</td></tr></tbody></table><br />