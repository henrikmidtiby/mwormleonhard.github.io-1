---
layout: post
title: '04 DEC: Juledekorationer, tandpasta og mayonnaise'
date: '2014-12-04T10:00:00.000+01:00'
author: Martin Worm-Leonhard
tags:
- Fluidmekanik
- Julenørd
- Køkkenfysik
modified_time: '2014-12-04T10:00:02.630+01:00'
blogger_id: tag:blogger.com,1999:blog-6363822545143881814.post-5344856906662697674
blogger_orig_url: http://labnoter.blogspot.com/2014/12/04-dec-juledekorationer-tandpasta-og.html
---

Nåja - det er jo også tid til at få fremstillet en eller anden form for adventskrans eller anden brandfarlig gransammenplantning med levende lys, også kaldet en juledekoration[1]. Så skal man jo lege med ler, og det er jo også ret hyggeligt, selvom det har en vis tendens til at svine både dekoratør og omgivelser til - eller også er det bare mig der bør holde mig til <a href="http://labnoter.blogspot.dk/2014/10/oh-chemistree-oh-chemistree.html" target="_blank">"chemistrees"</a>&nbsp;og overlade kreativiteten til nogen med æstetisk sans.<br /><br />Det har dog ikke forhindret mig i at undre mig, ja, stort set siden jeg var knægt[2] over disse mystiske blokke af ubagt keramik der mest minder om en mursten i larvestadiet og populært kaldes "dekorationsler".<br />Hvorfor er det mærkeligt, spørger du? Jo, det er jo tydeligvis realtivt let deformerbart - selv en fedtet barnehånd kan med rimelig lethed plante både lys og grangrene i en sådan klods, eller sætte deres finderaftryk i overfladen... Hvordan kan de så være at de ikke flyder ud, eller bliver meget flade når de ligger i store bunker i supermarkedet?<br /><a name='more'></a><br />Svaret ligger i en lidt obskur fysisk/kemisk disciplin der kaldes "fluid dynamik", og her skal "fluid" forstås i videst mulige omfang - det handler om alt der kan flyde på en eller anden måde, lige fra gasser til stålplader (der bliver "flydende" på yderst spektakulær vis, helt uden opvarmning, når man fx <a href="https://www.youtube.com/watch?v=pUhvUqMHCvg" target="_blank">fremstiller køkkenvaske</a>) og det er et emne der dækker adskillige hele kurser på universitetsniveau, men hvis vi skal nøjes med de stumper vi har brug for, så må jeg nødvendigvis starte med at fortælle ganske kort at langt størstedelen af det vi normalt forstår som "flydende væsker" er såkaldte newtonske væsker. Deres grundlæggende egenskaber er at de er uelastiske (ellers ville det blive lidt tricky at få juleøllen ud af dåsen) og flyder jævnt hurtigere, jo mere tryk man sætter på dem. De stritter altså ikke imod på nogen måde.<br /><br />Det mest kendte eksempel på en væske (et fluid) der IKKE opfører sig på denne måde er nok ketchup. Det er en såkaldt thixotropisk væske, det vil sige at den bliver stiv når den står, og flydende når man bevæger den - det er derfor ketchup i glasflasker indledningsvis er så modvillig mod at komme ud, hvorefter det pludselig er blevet pillet nok ved til at det kommer strømmende ud i læssevis.[3] &nbsp;Men i dag er ketchup jo for det meste i plastflasker man kan trykke på, og så opdager man det ikke så let.<br /><br />Den modsat rettede effekt - altså at noget bliver stift når man leger med det, og falder sammen/flyder ud når man holder op[4] - ses i en blanding af kartoffelmel (eller majsstivelse) og vand - men det er en tur på en helt anden kamel.<br /><br />Tilbage til vores dekorationsler. Ler er også et ikke-newtonsk fluid, men det er af en type der kaldes Bingham-plastisk. Dette dækker kort sagt over at det først begynder at opføre sig som et fluid, når man kommer over en vis kritisk grænse for hvor voldsomt man påvirker det. Derfor er det relativt let at forme det efter behag, men taber ikke formen under moderat fysisk pres.<br /><br />Af andre dagligdags fluider med lignende egenskaber kan nævnes mayonnaise og tandpasta. Hvis du tager hætten af en tube tandpasta og hænger den med tuden nedad, så løber det ikke ud af sig selv, uanset hvor længe du venter (hvilket jo er ret praktisk, hvis man har det med at lægge tuben fra sig og glemme at skrue låget på)[5].<br />På samme måde holder en klat mayonnaise formen ganske fint, hvis man bare lader den ligger på sit smørrebrød, men den kan også med lethed deformeres ud over et helt flute, hvis man er ved at bygge en sandwich.<br /><br />Så: Ler (og tandpasta og mayonnaise) <i>er</i> altså flydende - men kun når de påvirkes tilstrækkeligt kraftigt.<br /><br />Har du lyst til at se det demonstreret i praksis, og/eller lære mere om fluid mekanik, så er der en gammel forelæsning <a href="https://www.youtube.com/watch?v=Ol6bBB3zuGc" target="_blank">hér</a>&nbsp;(Bingham-plasticitet fra ca. 3 til ca. 5 min)&nbsp;og noterne kan findes <a href="http://web.mit.edu/hml/ncfmf/03RBF.pdf" target="_blank">her</a>.<br /><br />\Worm - fluidnisse (viskoelastisk)<br /><br /><hr />[1]: Af inkongruente årsager ofte omtalt i mit barndomshjem som "et hundegravsted"<br />[2]; Jaja, og det var mange penge dengang.<br />[3]: Pro tip: Ryst flasken kraftigt (med prop på) INDEN du begynder at hælde. Hvem sagden man ikke kunne bruge en ingeniørgrad til noget.<br />[4]: Få så dine tanker op af rendestenen!<br />[5]: Forsøget er faktisk udført i praksis med gode resultater, lige indtil nogen lagde tuben på bordet og en lærebog ovenpå, men sådan er det jo med de eksperimentelle fag - de er ret sjove, og allermest når de sviner...