---
layout: post
title: '11 DEC: En venstrehåndssnaps, tak - uden sanktpetersyre '
date: '2014-12-11T10:00:00.000+01:00'
author: Martin Worm-Leonhard
tags:
- Køkkenkemi
- Julenørd
modified_time: '2014-12-11T10:00:00.856+01:00'
blogger_id: tag:blogger.com,1999:blog-6363822545143881814.post-6470385077391466528
blogger_orig_url: http://labnoter.blogspot.com/2014/12/11-dec-en-venstrehandssnaps-tak-uden.html
---

Snaps er jo nærmest uundgåeligt i denne jule(frokost)tid, men da jeg jo personligt ikke har noget væsentligt imod denne drik og foretrækker min røde aalborg ved stuetemperatur, så man faktisk kan smage den, i stedet for bare at kaste den i ansigtet som en anden hjernedød ethanolbolus, så er det jo helt fint.<br />Der er dog mange der udtrykker ubehag ved at skulle indtage sådanne typer alkohol, især hvis de indeholder kommen, på trods af at netop dette krydderi jo ifølge bibelen skulle være godt for mange dårligdomme[1].<br /><br />Imidlertid skal man huske at skænke snapsen med den rigtige hånd, hvis ikke den skal komme til at smage af tyggegummi.<br /><a name='more'></a><br />Okay, det er måske en røver, men kommen indeholder et stof der hedder carvon, og det findes i to former, såkaldte spejlbilledisomerer:<br /><div class="separator" style="clear: both; text-align: center;"><a href="{{site.url}}/images/-AGSoufOgNK0/VITL8WN_WCI/AAAAAAAACjA/EQMAwHYJBCU/s1600/433px-Carvone.svg.png" imageanchor="1" style="margin-left: 1em; margin-right: 1em;"><img border="0" src="{{site.url}}/images/-AGSoufOgNK0/VITL8WN_WCI/AAAAAAAACjA/EQMAwHYJBCU/s1600/433px-Carvone.svg.png" height="220" width="320" /></a></div><br />På samme måde som man ikke kan tage en venstrehandske på sin højre hånd (uden væsentligt ubehag i hvert fald), så kan man ikke vende, dreje og rotere disse to spejlbilleder af carvon, så de kommer til at dække hinanden. Derfor siger man også at molekylet er "chiralt" eller "håndet"[2]. Ifølge forskellige nomenklaturtraditioner kalder man så formerne for R - for <i>rectus:</i>&nbsp;Den rette/højre og S - for <i>sinistre: </i>Den onde/forkerte/venstre.<br /><br />Det sjove er at vores krop også rent kemisk er chiral i høj grad - både sukre og aminosyrer &nbsp;og meget andet skal vende rigtigt for at vi kan finde ud af at bruge dem - og vores sanseapparat kan derfor kende forskel på de to isomerer.<br /><br />R-carvon dufter af spearmint, og S-carvon af kommen - så stor forskel kan der altså være på to molekyler, der består af de samme atomer, sat sammen på samme måde, bare som spejlbilleder af hinanden. Lidt fascinerende, synes jeg. Der er i øvrigt en fin lille video om det <a href="https://www.youtube.com/watch?v=0rupQ6wlUCQ" target="_blank">hér</a>.<br /><br />Hvad sanktpetersyren angår, så er det et gammel slang for / forvanskning af "salpetersyre komma rød komma rygende" - den er nemlig så ond at man meget nemt kommer til at køre tandem med Sankt Peter, hvis man ikke ved hvad man laver - men en overgang var det et ofte brugt demonstrationsforsøg i mindst ét kemishow at demonstrere at carvon (uanset håndethed) og bemeldte salpetersyre udgjorde en såkaldt hypergol blanding - altså en blanding af et brændstof og et iltningsmiddel der selvantænder spontant når de blandes.<br />Det er utroligt spektakulært, og selvom det lyder ret farligt, grænsende til det ubrugelige, så anvendes hypergole blandinger stadig til visse typer raketter og rumfartøjer.<br /><br />\Worm - chiralnisse<br /><br /><hr />[1]: "...Kommen for at hjælpe de syge, fattige..." (Ja, undskyld, men jeg kunne ikke lade være) <br />[2]: Ikke at forveksle med "åndet" - det er kun jeres ikke specielt ydmyge skribent der passer på den beskrivelse.