---
layout: post
title: '07 DEC: Himmel, helvede og primærkilder'
date: '2014-12-07T10:00:00.000+01:00'
author: Martin Worm-Leonhard
tags:
- Energi
- Bagsiden af kuverten
- Varmelære
- Julenørd
- Myteaflivning
- Sanity check
- Lys
modified_time: '2014-12-07T10:00:01.587+01:00'
blogger_id: tag:blogger.com,1999:blog-6363822545143881814.post-4463147482697220098
blogger_orig_url: http://labnoter.blogspot.com/2014/12/07-dec-himmel-helvede-og-primrkilder.html
---

Der er en gammel nørdvittighed der går noget i retning af følgende:<br />Det står i biblen at i himlen er månens lys som solens, og solens lys som syv gange solens lys på syv dage. Altså er den indfaldende stråling 50 gange så stor som på jorden. Vi må således antage at temperaturen i himlen stiger indtil varmetabet ved udtråling er lige så stort som mængden af indstrømmende energi.<br />Anvender vi jorden som reference, og antager at den har en middeltemperatur på 300K kan vi således bruge <a href="http://en.wikipedia.org/wiki/Stefan%E2%80%93Boltzmann_law" target="_blank">Stefan-Boltzmanns</a> lov og en smule fingergymnastik til at udregne temperaturen i himlen: $$\left( \frac{T_{himmel}}{T_{jord}}\right)^4=50 \Leftrightarrow \\ T_{himmel} = &nbsp;\sqrt[4]{50}\cdot 300K = 798K$$ Eller 561 grader celcius...<br /><br />Til gengæld findes der i helvede tilsyneladende søer af flydende / kogende svovl, hvilket jo her begrænser temperaturen til svovls kogepunkt, der som bekendt er 444.6 grader celcius.<br /><br />Ergo er der varmere i himlen end i helvede.<br />Men kan det nu også passe? Lad os alle regne - eller i hvert fald gå på opdagelse i kildematerialet.<br /><a name='more'></a>Lidt google-fu antyder kraftigt at historien har sin oprindelse i det videnskabelige tidsskrift "Applied Optics" Vol. 11, issue 8, August 1972, men tilsyneladende på en appendixside (A14), som jeg ikke kan få/finde elektronisk adgang til. Men antager vi at alle fællespunkterne for de mange genfortællinger ellers holder, så citerer de jo bibelen - nærmere bestemt Esajas Bog, kapitel 30 vers 26 som kilden til himlens lysindfald - og den er jo let at finde online - både <a href="https://www.bibelselskabet.dk/BrugBibelen/BibelenOnline.aspx?book=es&amp;id=1&amp;chapter=30b" target="_blank">på dansk</a>&nbsp;og <a href="https://www.biblegateway.com/verse/en/Isaiah%2030:26" target="_blank">på engelsk</a>.<br /><br />Og her har vi så balladen - en pointe der i øvrigt tilsyneladende blev fremført allerede i&nbsp;Physics Today, vol. 51 (7), p. 96 July 1998.<br /><br />Der er nogen der har sat et ubekvemt komma! I virkeligeheden er det der med 7 gange 7 dages lys bare et resultat af at have læst teksten ligesom ham dér der bragte lys[1].<br /><br />Solens lys er altså ikke 49 gange så kraftigt, men kun 7 gange så kraftigt - "ligesom 7 dages lys på en gang" og himlens indfald af fotoner er altså kun 8 gange jordens. Gentager vi regnestykket med denne "nye" information så får vi &nbsp;$$\left( \frac{T_{himmel}}{T_{jord}}\right)^4=8 \Leftrightarrow \\ T_{himmel} = &nbsp;\sqrt[4]{8}\cdot 300K = 505K$$ eller 232 grader celcius, hvilket jo så rigeligt er under svovls kogepunkt...<br /><br />Bevares - jeg ville da selv meget nødig udsættes for de nævnte temperaturer, så længe jeg stadig er i besiddelse af mine nerveender, men undersøgelsen af hvordan det helt præcist foregår med det der eventuelle efterliv vil jeg lade være et eksperiment jeg forhåbentlig først får lejlighed til at udføre om mange år. <br /><br />Nå, men det var da stadig en god historie - og det er jo god (meta)nørd at faktatjekke sine vittigheder...<br /><br />Ekstra point til dem der kan argumentere for at enten er helvede isotermt eller også findes der ikke ingeniører dernede - eller på anden måde udlede urimelige fakta om mytiske steder - gerne baseret på originalt kildemateriale.<br /><br />\Worm - kildenisse<br /><br /><hr />[1]: Ja, Lucifer betyder "Lysbringeren" - ret poetisk og passende, og det var engang navnet på et tændstikmærke, hvilket jo vel er meget passende, både i betydning og i brugen af svovl i fremstillingen.