---
layout: post
title: '07 DEC 2015: Pascal holder pressemøde'
date: '2015-12-07T23:39:00.002+01:00'
author: Martin Worm-Leonhard
tags:
- Enheder
- Metrologi
- Julenørd
- Tryk
modified_time: '2015-12-07T23:39:30.802+01:00'
blogger_id: tag:blogger.com,1999:blog-6363822545143881814.post-8693482383520195732
blogger_orig_url: http://labnoter.blogspot.com/2015/12/07-dec-2015-pascal-holder-pressemde.html
---

I dag er det det rene kinderæg - Pascal er nemlig hele tre ting - et <a href="https://en.wikipedia.org/wiki/Pascal_(programming_language)" target="_blank">programmeringssprog</a>&nbsp;(udmærket til undervisning i struktureret programmering, men nu noget forældet), <a href="https://en.wikipedia.org/wiki/Blaise_Pascal" target="_blank">Blaise</a>, mest kendt for sine <a href="https://en.wikipedia.org/wiki/Pascal%27s_Wager" target="_blank">væddemål</a> og <a href="https://en.wikipedia.org/wiki/Pascal%27s_calculator" target="_blank">matematiske arbejde</a>&nbsp;, og en <a href="https://en.wikipedia.org/wiki/Pascal_(unit)" target="_blank">SI-enhed for tryk</a>.<br /><a name='more'></a><br />Tryk er jo defineret i sin abstrakte form som kraft per areal - og kraft har vi allerede defineret - det er jo Newton. SI-enheden for areal? Hmm.... den var værre - det har vi jo ikke defineret endnu - vi har kun længde... Men hov - et areal er jo bare et kvadrat der er en længde på hver side, pyha, så er vi hjemme igen - længe er meter, og arealet bliver jo så kvadratmeter.<br /><br />Nu har vi altså at en Pascal er en Newton per kvadratmeter, og selvom det måske lyder en anelse som gruppesex i videnskabernes selskab, så er den god nok. Skal vi prøve at bryde det ned til grundenheder får vi: $$Pa \equiv \frac{N}{m^2} = \frac{kg\cdot\frac{m}{s^2}}{m^2} = \frac{kg}{m\cdot s^2}$$ som ikke umiddelbart ligner noget der ender med at give mening. &nbsp;Det behøver det sådan set heller ikke for at være korrekt, men hvis nogen kan finde på en god fysisk fortolkning af enheden, så hører jeg meget gerne om det.<br /><br />Men hvad er det så med Pascals ven Hektor? Jeg troede han boede i Illiaden? Nej, grunden til at man har adopteret den lidt bastardiserede enhed hPa - hektopascal, som jo betyder hundrede pascal, især i meteorologiske sammenhænge (eller i det mindste i vejrudsigten) er fordi man i mange år regnede i millibar - baren er et levn fra tidligere tiders enhedsforvirring og er også en trykenhed, defineret som ét kilogram per kvadratcentimeter.<br />Atmosfæretrykket er i snit 1,013 bar, og derfor valgte man for forståelighedens skyld at regne atmosfæretyk i millibar - så man fik 1013, som er lidt lettere at sige i vejrudsigten - og forholde sig til for mennesker, der ikke bor i ingeniørland.<br /><br />Da man så ville væk fra baren (den lukkede vel) og over i rigtige, rene &nbsp;SI-enheder, så kunne man så vælge mellem at atmosfæretrykket blev ca. 101300 Pa, eller 101,3 kPa - ingen af delene er specielt mundrette, så man gik lidt væk fra standardpræfixerne og valgte altså hekto- for at man kunne få samme numeriske værdi efter at have skiftet - så 1013 millibar og 1013 hPa er altså det samme tryk - og så kan folk også aflæse deres barometre uden at blive (mere) forvirrede...<br /><br />Og husk så den gamle tommelfingerregel: Når barometeret falder, så er det nok fordi du skulle have brugt et større søm til at hænge det op med.<br /><br />\Worm - pressenisse.