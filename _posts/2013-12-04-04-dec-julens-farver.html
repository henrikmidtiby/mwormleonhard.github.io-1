---
layout: post
title: '04 DEC: Julens farver'
date: '2013-12-04T10:00:00.000+01:00'
author: Martin Worm-Leonhard
tags:
- Køkkenkemi
- Julenørd
- Indikatorer
modified_time: '2013-12-04T10:00:05.751+01:00'
blogger_id: tag:blogger.com,1999:blog-6363822545143881814.post-4066001902468400926
blogger_orig_url: http://labnoter.blogspot.com/2013/12/04-dec-julens-farver.html
---

Er der noget meget mere julet end rødkål? Uanset om man bryder sig om det eller ej er det en fast ingrediens i/til mange juleretter, men som mange sikkert har opdaget så er et frisk rødkål mere blåt end det er rødt - i hvert fald på hænder, arme, vægge og hvide skjorter. Men hvordan bliver det så rødt? Jo, det skyldes noget hyggelig kemi - rødkål er nemlig en naturlig pH-indikator.<br /><div><a name='more'></a>Men hvad har det nu at gøre med prisen på svinekød? Jo, når man tilbereder rødkål - altså den kogte/forstuvede slags som de fleste køber på glas som halvfabrikata - så bruger man eddike, og når rødkål udsættes for syre, så bliver det (surprise!) rødt. Men det kan tage mange andre farver, og selvom jeg jo ikke anbefaler at man hælder unødig kemi i julemiddagen, så er det muligt at lave en fin, grøn rødkål med et drys ammoniumkarbonat (hjortetaksalt) i stedet for eddike. Det kommer til at smage lidt sjovt, men om det er hjortetaksaltet eller skyldes misforholdet mellem farve og smag skal jeg lade stå usagt.&nbsp;</div><div>Dengang jeg gik til kemishow var det i hvert fald en [d]yndet sport at lave kålretter i sjove farver hen under jul. Med et drys afløbsrens kan man endda lave påskekål med en flot gul farve, men det er bestemt ikke egnet til konsum - ikke engang for svigermødre.</div><div><br /></div><div>Så hvis du mangler noget hyggeligt kemisk tidsfordriv i juledagene, så snup et frisk rødkål og hak noget af det fint og fremstil et ekstrakt ved at hælde kogende vand over - der er vel nærmest tale om en kål-te, og du får et flot dybblåt ekstrakt, som du kan bruge til at undersøge surheden af forskellige ting i din husholdning[1].</div><div><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="{{site.url}}/images/-YJ8mc0Y34_4/UpjALxKo3zI/AAAAAAAAB98/x1XOtTCUaUU/s1600/IMG_4095.JPG" imageanchor="1" style="margin-left: auto; margin-right: auto;"><img border="0" height="300" src="{{site.url}}/images/-YJ8mc0Y34_4/UpjALxKo3zI/AAAAAAAAB98/x1XOtTCUaUU/s400/IMG_4095.JPG" width="400" /></a></td></tr><tr><td class="tr-caption" style="text-align: center;">Her ses jeres trofaste skribent med et stærkt basisk (gult), stærkt surt(rødt) og svagt surt(lyserødt) kålekstrakt&nbsp;</td></tr></tbody></table><span id="goog_1473926846"></span><span id="goog_1473926847"></span>Men underholdningens stopper ikke med kål! Faktisk er der mange ting der kan anvendes. Her ses fx et forsøg med rødløg:<br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="{{site.url}}/images/-aep9nhgygXA/UpjA45pfdjI/AAAAAAAAB-E/oCj5fXNoJmA/s1600/2012-07-23+20.53.04.jpg" imageanchor="1" style="margin-left: auto; margin-right: auto;"><img border="0" height="300" src="{{site.url}}/images/-aep9nhgygXA/UpjA45pfdjI/AAAAAAAAB-E/oCj5fXNoJmA/s400/2012-07-23+20.53.04.jpg" width="400" /></a></td></tr><tr><td class="tr-caption" style="text-align: center;">Venstre mod højre: Saltsyre, lagereddike, rent vand, soda, afløbsrens.</td></tr></tbody></table><br />Rødvin virker også, men ikke helt så godt, så den bør man nok drikke i stedet. Dog ikke samtidig med at man laver kemi. Jeg har ladet mig fortælle at de røde blade fra julestjerner også virker i nogen grad, og jeg husker engang at have plukket brombær og efterfølgende have fået grønne fingre, da jeg forsøgte at vaske dem... Det er jo ikke fordi at røde fødevarer er det eneste der virker, men der er mange af dem der har en udmærket indikatorevne. En af mine med-UNF-ere har fået kogevandet fra jordskokker til at udvise indikatoraktivitet, og man burde vel også forsøge med rødbeder? Tomatjuice bliver bare mærkeligt, skulle jeg hilse og sige.</div><div><br /></div><div>Så, har I brug for flere undskyldninger for at lege med maden? Næppe! Men jeg hører gerne om jeres forsøg.</div><div><br /></div><div>\Worm - køkkenkemiker<br /><br /><br /><hr /></div><div>[1]: På mødre har det dog en vis tendens til at fremkalde surhed, snarere end at måle den, hvis man hælder det ud over dem - og så er det ikke ekstraktet der skifter farve.</div>