---
layout: post
title: Look-and-say sekvensen
date: '2014-08-13T16:56:00.001+02:00'
author: Martin Worm-Leonhard
tags:
- Modellering
- Hovedbrud
- Skæg med tal
modified_time: '2014-08-13T16:56:49.555+02:00'
thumbnail: http://3.bp.blogspot.com/-Q-DDYZWkUHA/U-tus3g8NKI/AAAAAAAACbc/AZTPJ9TMwZ8/s72-c/Rplot.png
blogger_id: tag:blogger.com,1999:blog-6363822545143881814.post-2056702560865900392
blogger_orig_url: http://labnoter.blogspot.com/2014/08/look-and-say-sekvensen.html
---

Der er et hyggeligt gammelt hovedbrud der går på at fortsætte sekvensen:<div style="text-align: center;">1</div><div style="text-align: center;">11</div><div style="text-align: center;">21</div><div style="text-align: center;">1211</div><div style="text-align: center;">111221</div><div style="text-align: center;">312211</div><div style="text-align: center;">???</div><div style="text-align: left;">Og hvis man som de fleste andre hovedbrudsglade nørder læser det som heltal eller resultater af en funktion eller iteration over tallene, så får man i den grad hovedpine - der er tilsyneladende intet system overhovedet.&nbsp;<a name='more'></a></div><div style="text-align: left;">Nu vil jeg med det samme ødelægge det for mine læsere og forklare hvad finten er, så vi a) kan komme i gang med at lege med tal og b) I allerede har fået svaret og kan drille jeres lillesøster selvom I ikke orker at læse videre.</div><div style="text-align: left;"><br /></div><div style="text-align: left;">For at gennemskue den skal man betragte tallene som en mærkelig hybrid mellem en tekststreng og et tal - man skal simpelhen læse hver række, og lade den næste beskrive den. Den første række er ét ettal. Derfor bliver den næste række 1-1. Dette er så to éttaller, og tredje række bliver 2-1. Når man læser denne højt er det ét total og ét ettal, og derfor får vi 1-2-1-1... og så videre, og så videre... Det er derfor den også kaldes "<a href="http://en.wikipedia.org/wiki/Look-and-say_sequence" target="_blank">look-and-say sekvensen</a>".</div><div style="text-align: left;"><br /></div><div style="text-align: left;">Men hæng nu lidt på alligevel - denne talrække har nemlig adskillige sjove egenskaber.&nbsp;</div><div style="text-align: left;">Hvis man starter den med 1 (eller 2 eller 3), så optræder der på intet tidspunkt noget ciffer højere end 3, uanset hvor længe man itererer.</div><div style="text-align: left;"><br /></div><div style="text-align: left;">Jeg mindes engang i min grønne ungdom[1] at have forsøgt at fortsætte den så langt jeg nu magtede, og det viser sig faktisk er være meget kort, ikke så meget fordi jeg er doven[2], men fordi rækkens længde eksploderer meget hurtigt!</div><div style="text-align: left;"><br /></div><div>De første 10 trin går meget godt - længderne vokser stille og roligt men ikke uoverskueligt: 1,&nbsp;2, 2, 4, 6, 6, 8, 10, 14, 20. Men allerede ved trin 16 er den over 100 cifre lang, og ved 25 krydser den de 1000 cifre, så det er ikke sådan lige til at arbejde med i hånden. Men heldigvis har vi jo computere, så en time og lidt python-fu senere, så kan man med lethed både generere talrækkerne og tabeller over deres længder.[3]</div><div><br /></div><div>Det giver ikke helt vildt meget mening bare at liste nogle enorme talstrænge op eller tabulere deres længder, så jeg har lavet et lille plot (klik for at forstørre):</div><div class="separator" style="clear: both; text-align: center;"></div><div class="separator" style="clear: both; text-align: center;"><a href="http://3.bp.blogspot.com/-Q-DDYZWkUHA/U-tus3g8NKI/AAAAAAAACbc/AZTPJ9TMwZ8/s1600/Rplot.png" imageanchor="1" style="margin-left: 1em; margin-right: 1em;"><img border="0" src="http://3.bp.blogspot.com/-Q-DDYZWkUHA/U-tus3g8NKI/AAAAAAAACbc/AZTPJ9TMwZ8/s1600/Rplot.png" height="260" width="400" /></a></div><div><br /></div><div style="text-align: left;">Vi kan nu se at længden stiger jævnt, men ikke lineært og at når vi når op omkring de 60 iterationer, så er vi oppe i størrelsesordenen millioner af cifre.</div><div style="text-align: left;">Men... Gad vide om der er nogen orden i eller regler for hvordan det stiger? Vi kan jo starte med de sædvanlige tricks - prøve at gøre akserne logaritmiske, fx, og her ville det jo være oplagt at starte med y-aksen, og så får vi:</div><div class="separator" style="clear: both; text-align: center;"><a href="http://1.bp.blogspot.com/-xrBG1wITtds/U-tvgPs7q3I/AAAAAAAACbk/dyekG6C6RmE/s1600/Rplot01.png" imageanchor="1" style="margin-left: 1em; margin-right: 1em;"><img border="0" src="http://1.bp.blogspot.com/-xrBG1wITtds/U-tvgPs7q3I/AAAAAAAACbk/dyekG6C6RmE/s1600/Rplot01.png" height="260" width="400" /></a></div><div style="text-align: left;"><br /></div><div>Woha! det var da pludselig en utroligt pæn ret linie, hvis man lige ser bort fra det det der fnidder nede i bunden, og vi kan altså konkludere at vi har med en form for eksponentiel vækst at gøre - altså at længden vokser med en konstant faktor per trin, ligesom når man får renter af sine penge (Ja, jeg er så gammel at jeg kan huske positive indlånsrenter!).&nbsp;</div><div>Lad os prøve at finde ud af hvilken...</div><div><br /></div><div>Hvis vi prøver at lægge en ret linie på, så får vi at den har formlen&nbsp;$$ y=0.2680950 \cdot \ln(x) + 0.5731954$$ &nbsp;svarende til at $$ \text{length}=1.77\cdot {1.307}^\text{(iteration)}$$&nbsp;og at \(R^2 = 0.9998\).</div><div><br /></div><div>Hvis vi prøver at fjerne de nederste 10 punkter, bare for at se om det gør nogen forskel at disse irregulære størrelser er med, så får vi næsten det samme udtryk, men værdierne ændrer sig en anelse og overensstemmelsen med en ret linie bliver lidt bedre. Fjerner vi 10 punkter mere sker det samme igen, bare i lidt mindre grad, og tilsyneladende konvergerer modellen, men det har jeg ikke punkter nok til at vise[4] - men det er der en anden der har gjort, nemlig ingen andre end <a href="http://en.wikipedia.org/wiki/John_Horton_Conway" target="_blank">John Conway</a>&nbsp;- ham med "Game of life"[4a].</div><div><br /></div><div>Min model, baseret på de sidste 46 punkter er $$ \text{length}=2.03\cdot {1.3038}^\text{(iteration)}$$</div><div>og Conways konstant er 1.303577269...&nbsp; De 2.03 lader til at være et artefakt - jeg har muligvis lavet en indexeringsfejl et sted, eller nosset i mine startbetingelser, så den har talt fra linie 2... lad mig lige se... jeps - det har jeg. Men det ændrer ikke rigtig noget, så det vil jeg lade være en øvelse for den ivrige l[æø]ser.</div><div><br /></div><div>Jeg er altså kommet "ret tæt på"[5] om end det er en numerisk løsning klyttet sammen og analyseret på en aften.&nbsp;</div><div><br /></div><div>Konklusionen er altså at <i>længden</i> af talrækken vokser med ca. 30% per iteration. Det er jo en helt fin forrentning, må man sige, og det forklarer jo så glimrende hvorfor den pludselig springer i luften og bliver helt ustyrlig, efter at have startet stille og roligt.&nbsp;</div><div><br /></div><div>Nå, men... Det var vel hvad der var at sige om dén sag, ud over at der også findes en lille <a href="https://www.youtube.com/watch?v=ea7lJkEhytA" target="_blank">video om det</a>.</div><div><br /></div><div>Nåja, og selvfølgelig må I få <a href="https://gist.github.com/mwormleonhard/b0c0bcfb320989befc50" target="_blank">koden til at generere sekvenser med</a>, selvom jeg overgav mig og endte med at bruge den elegante funktionelle version <a href="http://rosettacode.org/wiki/Look-and-say_sequence#Python" target="_blank">herfra</a> i stedet.&nbsp;</div><div><br /></div><div>Kod nu forsigtigt, derude!</div><div>\Worm&nbsp;</div><div>-------</div><div><span style="color: #444444;">(Hvad skal vi lave i morgen aften, Brain?)</span></div><div style="text-align: left;">-------</div><div style="text-align: left;">[1]: Sikkert under en forelæsning om noget ganske andet - men i det mindste sov jeg da ikke SÅ længe.</div><div style="text-align: left;"><br /></div><div style="text-align: left;">[2]: Jo, det er jeg OGSÅ - det er ifølge min gamle lektor et ønskværdigt træk i en studerende - så gør man tingene rigtigt første gang, fordi man ikke gider lave dem om...</div><div style="text-align: left;"><br /></div><div style="text-align: left;">[3]: Tallet fra iteration 25 er i øvrigt:&nbsp;</div><div style="text-align: left;">132113213221133112132123123112111311222112132113311213211231232112311311222112111312211311123113322112132113212231121113112221121321132132211231232112311321322112311311222113111231133221121113122113121113221112131221123113111231121123222112132113213221133112132123123112111312111312212231131122211311123113322112111312211312111322111213122112311311123112112322211211131221131211132221232112111312111213111213211231132132211211131221232112111312212221121123222112132113213221133112132123123112111311222112132113213221132213211321322112311311222113311213212322211211131221131211221321123113213221121113122113121132211332113221122112133221123113112221131112311332111213122112311311123112111331121113122112132113121113222112311311221112131221123113112221121113311211131122211211131221131211132221121321132132212321121113121112133221123113112221131112212211131221121321131211132221123113112221131112311332211211133112111311222112111312211311123113322112111312211312111322212321121113121112133221121321132132211331121321231231121113112221121321132122311211131122211211131221131211322113322112111312211322132113213221123113112221131112311311121321122112132231121113122113322113111221131221 - bare hvis du skulle være interesseret :-)</div><div style="text-align: left;"><br /></div><div style="text-align: left;">[4]: Grunden til at jeg i første omgang kun har 66 iterationer med er at min pc løber tør for hukommelse når den når dertil...</div><div style="text-align: left;"><br /></div><div style="text-align: left;">[4a]: Der i øvrigt også er en sjov lille øvelse til programmeringsmusklerne for slangetæmmere på mellemniveau.</div><div style="text-align: left;"><br /></div><div style="text-align: left;">[5]: Som ingeniør vil jeg sige "Tæt nok på til alle praktiske forhold", ligesom i den gamle vittighed om matematikeren, fysikeren og ingeniøren...</div>